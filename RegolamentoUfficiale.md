<html>
<body>
<h1>Regolamento Fantabare</h1>
<ul>
  <li>Premessa</li>
  <li>Quota di iscrizione</li>
  <li>Termini e Modalità di pagamento</li>
  <li>Bonus e Malus</li>
  <li>Altri strumenti</li>
  <li>Punteggi</li>
  <li>Scarto fascia</li>
  <li>Sospensione e rinvio partite</li>
  <li>Formazione</li>
  <li>Voti</li>
  <li>Regola “under”</li>
  <li>Scambi</li>
  <li>Scambi</li>
  <li>Svincoli</li>
  <li>Votazioni</li>
  <li>Penalità</li>
</ul>
<br />
<h1>Premessa</h1>
<p>
Il seguente regolamento, rappresenta lo strumento principale attraverso il quale sarà possibile chiarire quelle situazioni ambigue che potrebbero verificarsi nel corso del regolare svolgimento delle attività della lega Fantabare. Qualora il regolamento non dovesse essere sufficiente per far chiarezza su una o più situazioni, si procederà consultando il regolamento di riferimento relativo al fornitore di servizi. (Fantacalcio.it, Fanta.Soccer etc..). Qualora anche quest’ultimo non fosse sufficientemente chiaro da poter risolvere la situazione venutasi a creare allora si procederà con una votazione (sondaggio) immediata dove i presidenti delle squadre appartenenti alla suddetta lega saranno chiamati ad indicare la loro preferenza secondo quanto specificato nella sezione Votazioni. Tale regolamento dovrà essere approvato e firmato da tutti i presidenti della lega al fine di acquisire valore legale.
</p>
<br />
<h1>Quota di iscrizione</h1>
<p>
La quota di iscrizione per ogni squadra e di euro cento (100€) che dovrà essere consegnata al presidente nei termini e nelle modalità specificate alla sezione Termini e Modalità di pagamento. Il montepremi di tale somma sarà così diviso:
<ul>
  <li>Primo classificato: euro cinquecento (500€ / 400€) </li>
  <li>Secondo classificato: euro trecento (350€ / 250€)</li>
  <li>Terzo classificato: euro cento (100€ / 0 €)</li>
  <li>Vincitore coppa italia: euro cento (100€)</li>
</ul>
Per evitare qualsiasi tipo di ripercussione dovuta alla posizione in classifica vige in questa lega la penalità dovuta alla retrocessione che è fissata nel seguente modo: 
<ul>
  <li>Penultimo classificato: euro venti (20€)</li>
  <li>Ultimo classificato: euro trenta (30€)</li>
</ul>
</p>
<br />
<h1>Termini e Modalità di pagamento</h1>
<p>
  Il pagamento della quota di iscrizione dovrà essere consegnata al presidente entro e non oltre la data fissata per l’asta di riparazione nel mese di gennaio. Il presidente che non verserà tale somma, salvo valida motivazione, entro i termini prestabiliti sarà soggetto a sanzioni “di gioco”, che verranno concordate dagli altri presidenti attraverso una votazione. Il presidente di lega è l’unico custode autorizzato di tale somma ed è l’unico responsabile a risarcire tale montepremi una volta che il gioco è finito.
  Il pagamento della quota di iscrizione è di default in modalità cash. Tutte le altre modalità di pagamento valide saranno a discrezione del presidente il quale ha l’obbligo e il dovere di comunicarle a tutti i presidenti in sede d’asta.
</p>
<br />
<h1>Bonus e Malus</h1>
<p>
I bonus e i malus che seguono sono parametri di default che possono e devono essere discussi e approvati in sede d’asta, ogni variazione a questi bonus e malus sarà deciso con una votazione a maggioranza alla quale parteciperanno, come di consueto, solo i presidenti.

<table style="width: 100%;">
  <tr>
    <th>Tipologia di evento</th>
    <th>Bonus</th>
    <th>Malus</th>
  </tr>
  <tr>
    <td>Gol</td>
    <td>+3</td>
    <td></td>
  <tr>
  <tr>
    <td>Gol vittoria</td>
    <td>+3</td>
    <td></td>
  <tr>
  <tr>
    <td>Gol Pareggio</td>
    <td>+3</td>
    <td></td>
  <tr>
  <tr>
    <td>Gol su rigore</td>
    <td>+2</td>
    <td></td>
  <tr>
  <tr>
    <td>Rigore parato</td>
    <td>+3</td>
    <td>-3</td>
  <tr>
  <tr>
    <td>Portiere imbattuto</td>
    <td>+1</td>
    <td></td>
  <tr>
  <tr>
    <td>Autogol</td>
    <td></td>
    <td>-3</td>
  <tr>
  <tr>
    <td>Gol subito</td>
    <td></td>
    <td>-1</td>
  <tr>
  <tr>
    <td>Assist in movimento</td>
    <td>+1</td>
    <td></td>
  <tr>
  <tr>
    <td>Assist da fermo</td>
    <td>+1</td>
    <td></td>
  <tr>
  <tr>
    <td>Contributo al gol</td>
    <td>0</td>
    <td></td>
  <tr>
  <tr>
    <td>Cartellino giallo</td>
    <td></td>
    <td>-0.5</td>
  <tr>
  <tr>
    <td>Cartellino rosso</td>
    <td></td>
    <td>-1</td>
  <tr>
</table>
</p>
<br />
<h1>Altri strumenti</h1>
<p>
Di default non saranno in uso ulteriori strumenti per assegnare bonus/malus durante lo svolgimento delle partite di lega. Tuttavia è dovere del presidente domandare ai presidenti se intendono fare uso di tali strumenti, egli quindi dovrà indurre una votazione in merito (es. modificatori, fattore campo etc..).
</p>
<br />
<h1>Punteggi</h1>
<p>
La tabella di conversione in gol dei punteggi ottenuti dalla somma di voti e bonus/malus è storicamente la seguente:
Meno di 66 punti: 0 gol
Da 66 a 71.9 punti: 1 gol
Da 72 a 77.9 punti: 2 gol
E così via. (ogni 6 punti un gol)
</p>
<br />
<h1>Scarto fascia</h1>
<p>
Scarto stessa fascia e Scarto fasce diverse s ono regole che di default non sono attive nella lega. Sarà dovere del presidente di lega chiedere ai partecipanti se intendono fare uso di tali regole attraverso una votazione.
Rinvio partite
Per quanto riguarda il rinvio partite la regola è che fino a un massimo di 3 partite si assegna il 6 politico a tutti i giocatori (portieri compresi). Nel caso le partite fossero più di 3 allora si aspetteranno i rinvii lasciando in sospeso la giornata. In questo caso non sono previsti cambi di formazione o modulo. Nel caso il campionato fosse sospeso a causa del Covid-19 il regolamento prevede che la lega Fantabare seguirà in maniera speculare le decisioni prese per la Serie A.
Formazione
La formazione dovrà essere comunicata o entro l'inizio della prima partita in programma nella giornata, entro 5 minuti dall’inizio della giornata. Nel caso in cui la formazione non venga inserita prima del termine stabilito, diverrà attiva la formazione schierata nella giornata precedente se è la prima volta, nel caso non fosse la prima volta che il giocatore sia venuto meno all’inserimento della formazione allora collezionerà 0 punti nella partita che comunque verrà disputata. In panchina devono essere presenti fino ad un massimo di 7 giocatori. Le massime sostituzioni consentite sono 3 (a modulo fisso). Tuttavia il numero delle riserve e i massimi cambi dovranno essere confermati o cambiati in sede d’asta. Nel caso ci fossero problemi con il sito o in presenza di cause di forza maggiore che impediscano l’inserimento della formazione, verificate tali condizioni, la formazione dovrà essere comunicata sul gruppo di Whatsapp sempre fino a 10 minuti prima dell’inizio del primo incontro di giornata. Il presidente che non schiererà la formazione per più di 2 volte, sarà costretto a pagare una multa pari a euro cinque (5€) come specificato nella sezione Penalità.
Voti
Per quanto riguarda i voti, in linea di principio verrà utilizzata la media tra i voti del corriere e della gazzetta. Nel caso la piattaforma utilizzata per la gestione della lega sia Fantagazzetta allora i voti di riferimento saranno i voti ufficiali di fantagazzetta. Sarà dovere del presidente indurre una votazione in sede d’asta sulla fonte di assegnazione degli assist, che di default sarà quella di fantagazzetta.
</p>
<br />
<h1>Mercato</h1>
<p>
Il mercato sarà composto da 2 sessioni.
<h3>Sessione estiva</h3>
Il Fantamercato è aperto dal giorno dell’asta fino alla mezzanotte del giorno della prima gara, dove il mercato verrà chiuso e aperto esclusivamente durante la sessione di mercato invernale. 
<h3>Sessione invernale</h3>
Il Fantamercato aprirà in concomitanza con la sessione di calciomercato invernale. In tale periodo sarà indetta una nuova asta (di riparazione) e il fantamercato rimarrà aperto fino alla fine della finestra di mercato invernale. Durante tale sessione sarà assegnato ad ogni squadra un bonus di 100 crediti, scambiabili, da usare per il mercato di gennaio.
</p>
<br />
<h1>Regola ‘under’</h1>
<p>
Secondo la regola ‘under’ il presidente che acquista in sede d’asta un giocatore facente parte della categoria under allora questi avrà il diritto di prelazione su quest’ultimo all’asta del successivo fantacalcio. Nel caso in cui il presidente in questione non partecipi all’edizione successiva della Fantalega allora la prelazione sarà ereditata dalla squadra subentrante. Qualora non vi sia nessuna squadra subentrante o verrà creata una nuova squadra mescolando i componenti dell’attuale lega allora non sarà possibile riscattare gli under che verranno assegnati normalmente durante l’asta. Tale regola è in vigore solo se l’acquisto del giocatore viene fatto durante l’asta di apertura escludendo quindi tutti gli under acquistati a gennaio.
Si ricorda che inoltre i giocatori riscattati dovranno essere dichiarati prima dell’inizio dell’asta di apertura e sarà responsabilità del presidente di lega renderli ufficiali in un apposito documento stipulato in sede d’asta.
</p>
<br />
<h1>Scambi</h1>
<p>
Nella suddetta lega è consentito ai presidenti, durante le finestre di mercato, scambiare giocatori. Tale scambio affinché sia valido deve avvenire secondo un iter preciso ed è il seguente:

<ol>
  <li>
  Lo scambio viene comunicato attraverso il canale di comunicazione indicato da uno dei presidenti coinvolti in modo che tutti siano al corrente del suddetto.
  </li>
  <li>
  La controparte deve confermare lo scambio, sempre attraverso lo stesso canale di comunicazione entro il tempo massimo di ore una (1h). Se tale conferma arriva dopo il tempo massimo sopraindicato allora lo scambio sarà automaticamente nullo, se tale conferma arriva nei tempi prestabiliti, parte il countdown delle ventiquattro ore.
  </li>
  <li>
  Lo scambio viene ufficializzato dopo che siano trascorse ore ventiquattro (24h), al termine delle quali i presidenti saranno autorizzati a scambiarsi il/i giocatore/i. Se durante la suddetta finestra temporale un terzo presidente vuole inserirsi nella trattativa può farlo, e qualora questa nuova offerta venga accettata, allora dovrà essere comunicato, sempre sul medesimo canale di comunicazione e dopo regolare conferma ripartirà il suddetto ‘countdown’ alla scadenza del quale lo scambio sarà ufficiale a tutti gli effetti. Il presidente che intende accettare una controproposta da un terzo non è tenuto a comunicarlo, sebbene farlo risulti un gesto sempre apprezzabile. L’accettazione della controproposta fa decadere automaticamente il precedente scambio. Non esiste un numero minimo prestabilito alle ‘controproposte’.
  </li>
</ol>

Sebbene sia il buonsenso a guidarci nello svolgimento di questo GIOCO, è bene ricordare alcune regole vigenti nell’ambito degli scambi.

<ol>
  <li>
  Non è possibile annullare uno scambio una volta che questo è stato scritto nel gruppo. L’unico modo è accettare una controproposta.</li>
  <li>
  Una volta che un giocatore viene scambiato, questo non potrà tornare nella rosa per tutta la durata del fantacalcio. Unico modo in cui questo è possibile è che essendo lo scambio avvenuto prima di gennaio e tale giocatore risulti svincolato allora potrà essere ‘ripreso’ dal giocatore che inizialmente lo aveva scambiato.
  </li>
  <li>
  Tutti sono liberi di scambiare i giocatori che preferiscono, è bene ribadire però che qualsiasi scambio possa risultare eseguito in ‘malafede’, questo sarà soggetto a una procedura di ‘validazione’ dagli altri presidenti, attraverso una votazione.
  </li>
  <li>
  Nel caso viene scambiato un giocatore ‘under’, acquistato secondo la suddetta regola al mercato di apertura, il presidente che lo cede non potrà più esercitare la prelazione su di esso, la prelazione infatti cadrà senza che nessuno possa più usufruirne fino al termine del gioco.
  </li>
  <li>
  Il giocatore che è soggetto ad uno scambio, mantiene il proprio valore d’acquisto che passa dunque da un presidente all’altro.
  </li>
  <li>
  Non è possibile effettuare scambi non equilibrati, in altre parole i giocatori devono essere scambiati uno a uno secondo il proprio ruolo, è consentito usare contropartite, anche sotto forma di crediti.
  </li>
</ol>
</p>
<br />
<h1>Svincoli</h1>
<p>
Ogni presidente, durante le finestre di mercato, può svincolare (tagliare) i giocatori della propria rosa, per un massimo di 2 giocatori a ruolo (escluso chi va all'estero). Tutti gli svincoli garantiscono ai presidenti, in condizioni normali, il recupero della metà dei crediti spesi all’asta di apertura e corrispondenti al valore del giocatore. Tuttavia se un giocatore si trasferisce all’estero il presidente avrà la possibilità di recuperare interamente i crediti spesi all’asta di apertura.
Per quanto riguarda casi particolari come esclusione dalla lista dei partecipanti, infortunio grave, squalifica grave o estromissione dalla rosa (in maniera permanente) e in via generica tutti i casi nei quali un giocatore è impossibilitato a giocare per 4 mesi o più i presidenti potranno scegliere se svincolare il giocatore sostituendolo con un giocatore della lista svincolati.
Qualora tale evento accadesse prima di gennaio il presidente ha l'obbligo di scegliere, in quel momento, se tenere il giocatore in rosa oppure recuperare integralmente i crediti spesi prima dell’apertura del mercato invernale. Tali adattamenti sono stati introdotti con la finalità di andare incontro a quelle situazioni limite che potrebbero penalizzare uno o più presidenti, ricordando <b>SEMPRE CHE LA FINALITÀ DEL FANTACALCIO E DIVERTIRSI TRA AMICI IN UN CLIMA SERENO.</b>
</p>
<br />
<h1>Votazioni</h1>
<p>
Tutte le votazioni riguardanti aspetti del gioco, volte a introdurre novità, avranno validità solo se fatte dal presidente tramite il canale di comunicazione ‘ufficiale’ della lega (Telegram, Whatsapp, Doodle) oppure, chiaramente, di persona. La votazione avrà un esito positivo se raggiungerà la maggioranza. Se la votazione coinvolge più di 2 opzioni nessuna delle quali arriva a una maggioranza assoluta si procederà con il ballottaggio delle 2 opzioni più votate. Nel caso ci sia ancora un pareggio dopo il ballottaggio la votazione volge al termine senza apportare modifiche alle regole.
Nel caso in cui la votazione sia sulla base di una richiesta fatta al fine di cambiare il regolamento, questa dovrà essere condivisa e di seguito presentata da almeno tre presidenti e al contempo non dovrà avere più di 3 oppositori. Se così fosse allora si procederà con la votazione, che avrà in questo caso esito positivo solo se si raggiungerà la maggioranza, in caso di parità infatti la richiesta sarà respinta.
</p>
<br />
<h1>Modifiche e revisioni</h1>
<p>
  Tutte le operazoni di modifica e revisione del regolamento, oltre che guidate da una maggioranza a seguito di una votazione indetta dal presidente di lega, dovranno necessariamente essere eseguite prima dell'inizio del campionato e non potranno essere modificate durante lo svolgimento della lega, salvo in caso di unanimità.

  Le modifiche al regolamento verranno introdotte e ufficializzate tramite delle appendici.
</p>
</body>
</html>
